# Interpretazione dei Dati

## Numeri di Passi Giornalieri

L'[AIRC](https://www.airc.it/cancro/prevenzione-tumore/attivita-fisica/attivita-fisica-raccomandazioni-per-tutte-le-fasce-di-eta) (Associazione Italiana per la Ricerca sul Cancro) raccomanda (secondo i dati forniti dall'OMS) agli adulti di praticare almeno 150-300 minuti di attività fisica aerobica di intensità moderata ogni settimana, oppure almeno 75-150 minuti di attività fisica aerobica intensa. Questo equivale a circa 30-60 minuti di attività moderata per 5 giorni alla settimana.

Per iniziare, è possibile partire anche da piccole cose: prendere le scale invece dell'ascensore, fare una passeggiata di 10 minuti dopo i pasti, parcheggiare l'auto più lontano dal luogo di destinazione. Se si passa molto tempo seduti è consigliabile fare delle pause attive, alzandosi e facendo qualche passo. 

## Frequenza Cardiaca

### A Riposo

Secondo l'[OMRON](https://www.omron-healthcare.it/salute-e-stile-di-vita/battito-cardiaco-qual-e-la-frequenza-cardiaca-a-riposo-ideale-in-base-alleta), azienda leader nel settore nella produzione di dispositivi medici,  i valori normali possono variare in base all'età e al livello di attività fisica:

- **Adolescenti**: 60-100 bpm battiti per minuto (bpm).
- **Adulti Generali**: 60-100 bpm.
- **Atleti o Individui Ben Allenati**: possono avere una frequenza più bassa, anche tra 40-60 bpm, senza che ciò sia preoccupante.

Valori superiori a 100 bpm a riposo possono indicare tachicardia, mentre valori inferiori a 60 bpm (eccetto negli atleti) possono indicare bradicardia. Se accompagnati da sintomi come affaticamento, vertigini o svenimenti, è consigliabile consultare un medico.

### Durante Attività Fisica

Secondo L'OMS un valore ideale di batitto cardiaco durante un'attività fisica è un range tra il 50% e l'85% della frequenza cardiaca massima durante l'esercizio. La frequenza cardiaca massima è di circa 220 bpm meno l'età della persona. 

É impotante ricordare che l'attività fisica deve essere adattata alle proprie condizioni fisiche e psicologiche: se dovesse risultare troppo inteso o troppo leggero, è consigliabile consultare un professionista in modo da poter trovare un allenamento più adatto, senza rischiare di incorrere in possibili lesioni o problemi di salute a causa di un troppo sforzo fisico.

## Sonno

Il tempo di sonno necessario varia in base all'età e alle condizioni individuali. In generale, secondo il [National Sleep Foundation](https://www.sleepfoundation.org/how-sleep-works/how-much-sleep-do-we-really-need):

- I bambini dovrebbero dormire tra le 9 e le 14 ore al giorno;
- gli adolescenti tra le 8 e le 10 ore;
- Gli adulti tra le 7 e le 9 ore;
- gli anziani tra le 7 e le 8 ore.

## SpO2

Secondo [MedlinePlus](https://medlineplus.gov/ency/article/003266.htm), risorsa online riguardante la salute e facente parte del National Institutes of Health, i valori normali di saturazione di ossigeno nel sangue (SpO2) sono tra il 95% e il 100%. Valori inferiori al 90% possono indicare una condizione di ipossia, mentre valori inferiori al 60% possono essere pericolosi. Se si dovessero riscontrare valori al di fuori della norma, è consigliabile consultare un medico che potrà valutare la situazione e il quadro clinico in maniera più approfondita e appropriata. 